десять едино лѣто, три мѣсяца и осмьнадесять дней: всѣхъ же житїя его лѣтъ бѣ 58 невступно. Онъ въ жизни сей свѣтолѣпная угодниковъ Божїихъ въ книзѣ вѣчнѣй на небеси написанныхъ житїя и подвиги въ славу во святыхъ славимаго Бога, въ честь угодниковъ, въ пользу же всего православнаго Христїанскаго рода, въ едино собравъ, и тростїю на хартїи написавъ, предаде: и самъ по отшествїи своемъ отъ сей маловремянной жизни къ вѣчной, вкупѣ со оными въ книги живота вѣчнаго перстомъ Божїимъ вписанъ, и нетлѣннымъ вѣнцемъ увѣнчанъ быти сподобися. А яко бысть истиннымъ пастыремъ и недремленнымъ наблюдателемъ ввѣренной себѣ отъ Бога пасствы, удостоися къ лику пастырей съ прочими святители Ростовскими и со всѣми Іерархи причтенъ быти: ибо въ лѣто 1752, мѣсяца Септемврїя въ двадесять первой день, при разбиранїи въ оной Зачатїя Пресвятыя Богородицы Церкви опустившагося пола для починки, обрѣтены святыя его мощи по четыредесяти двухъ лѣтахъ, десяти мѣсяцахъ, и двадесяти четырехъ днехъ отъ преставленїя его цѣлы и нетлѣнны, и одеждамъ его святительскимъ мало гдѣ прикоснуся истлѣнїе, отъ нихъ же аки отъ источника нѣкоего съ того времени, даже и до нынѣ различныя съ вѣрою притекающимъ источаются чудеса, бѣсы отъ человѣкъ прогоняются, нѣмыя глаголютъ, слѣпыя прозираютъ, хромыя, разслабленныя и другими тяжкими неисцѣльными болѣзнями

50